Czym jest Yii
=============

Yii jest bardzo wydajnym, opartym na komponentach frameworkiem PHP przeznaczonym
do szybkiego tworzenia aplikacji webowych wielkiej skali. Pozwala na częstsze
używania tego samego kodu (ang. maximum reusability) a także w znaczącym stopniu przyspiesza proces
tworzenia aplikacji. Nazwa Yii (wymawiana jako `Yee` lub `[ji:]`) jest akronimem "**Yes It Is!**" 
(tłum. Tak, jest!). Jest to często dokładna i najbardziej zwięzła odpowiedź na pytania otrzymywane
od nowych użytkowników Yii:

Czy (Yii) jest szybkie? ... Czy jest bezpieczne? ... Czy jest profesjonalne? ... Czy jest odpowiednie 
dla mojego następnego projektu? ... **Tak, jest!** (ang. **Yes, it is!**).

Wymagania
---------

Aby uruchomić napisaną w Yii aplikację webową, potrzebujesz serwera WWW
wspierającego PHP w wersji 5.1.0 lub wyższej.

Dla programistów chcących używać Yii bardzo przydatne jest rozumienie
koncepcji programowania obiektowego (OOP), ponieważ Yii jest frameworkiem czysto obiektowym.

Do czego najlepiej nadaje się Yii?
----------------------------------

Yii jest frameworkiem ogólnego zastosowania i dlatego może być użyty
do utworzenia niemal dowolnego rodzaju aplikacji. Ponieważ jest
lekki i wyposażony w zmyślne mechanizmy buforujące (ang. sophisticated caching mechanisms),
szczególnie nadaje się do tworzenia aplikacji o dużym ruchu, takich jak portale,
fora, systemy zarządzania treścią (CMS), systemy e-commerce, itp.

Czym Yii wyróżnia się na tle innych frameworków?
------------------------------------------------

Jak większość frameworków PHP, Yii jest frameworkiem o architekturze MVC.

Yii przewyższa inne frameworki PHP w zakresie wydajności, ogromu funkcji
i przejrzystości dokumentacji. Yii został starannie zaprojektowany u samej 
podstawy aby nadawać się do tworzenia poważnych aplikacji.
Nie jest produktem ubocznym, powstałym przy okazji innego projektu, ani też
zlepkiem prac osób trzecich. Jest rezultatem dużego doświadczenia autora 
w tworzeniu aplikacji sieciowych oraz jego badań nad funkcjonowaniem 
najpopularniejszych frameworków i aplikacji.

<div class="revision">$Id: quickstart.what-is-yii.txt 3244 2011-05-28 22:42:03Z alexander.makarow $</div>