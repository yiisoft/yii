Czym jest Yii
============

Yii jest wysokowydajnym, komponentowym frameworkiem PHP przeznaczonym
do szybkiego tworzenia aplikacji webowych wielkiej skali. Umożliwia w maksymalnym
stopniu wieloużywalność i może w znaczącym stopniu przyspieszyć proces
tworzenia. Nazwa Yii (wymawiana jako `Yee` lub `[ji:]`) oznacza *łatwy*
(ang. easy), *wydajny* (ang. efficient) i *rozszerzalny* (ang. extensible).

Wymagania
---------

Aby uruchomić opartą o Yii aplikację webową, potrzebujesz serwera www
wspierającego PHP w wersji 5.1.0 lub wyższej.

Dla developerów chcących używać Yii bardzo przydatne jest rozumienie
technologii programowania obiektowego (OOP), ponieważ Yii jest czysto
obiektowym frameworkiem.

Do czego najlepiej nadaje się Yii?
----------------------------------

Yii jest frameworkiem ogólnego zastosowania i dlatego może być użyty
do tworzenia niemal dowolnego rodzaju aplikacji webowych. Ponieważ jest
lekki i wyposażony w wyrafinowane mechanizmy cache'ujące, szczególnie
nadaje się do tworzenia aplikacji o dużym obciążeniu, takich jak portale,
fora, systemy zarządzania treścią (CMS), systemy e-commerce, itp.

Jak wygląda Yii na tle innych frameworków?
------------------------------------------

Jak większość frameworków PHP Yii jest frameworkiem o architekturze MVC.

Yii przewyższa inne frameworki PHP w zakresie wydajności, ogromu funkcji
i przejrzystości dokumentacji. Yii był od samego początku starannie
projektowany aby nadawał się do tworzenia poważnych aplikacji webowych.
Nie jest to produkt uboczny, powstały przy okazji innego projektu, ani też
konglomerat powstały z prac osób trzecich. Jest rezultatem dużego
doświadczenia autora w tworzeniu aplikacji webowych oraz jego badań
i przemyśleń nad funkcjonowaniem najpopularniejszych frameworków
i aplikacji.

<div class="revision">$Id: quickstart.what-is-yii.txt 1622 2009-12-26 20:56:05Z qiang.xue $</div>