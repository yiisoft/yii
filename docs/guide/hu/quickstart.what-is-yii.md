Mi is a Yii?
============

A Yii egy nagyteljesítményű, komponens alapú PHP keretrendszer nagyszabású
webalkalmazások fejlesztéséhez. Maximális újrahasznosíthatóságot tesz lehetővé
a webprogramozás terén, és a fejlesztési folyamatot is jelentősen meggyorsítja.
A Yii név (ejtsd: angolosan `Yee` vagy fonetikusan `[ji:]`) a következő szavakból
ered: *easy (egyszerű)*, *efficient (hatékony)* és *extensible (kiterjeszthető)*.

Követelmények
-------------

Egy Yii alapú webalkalmazás futtatásához egy webszerverre van szükség, mely
rendelkezik PHP 5.1.0 (vagy későbbi) támogatással.

Azoknak a fejlesztőknek, akik Yii-vel akarnak dolgozni, az objektum-orientált
programozás (OOP) megértése meglehetősen hasznosnak bizonyul, mivel a Yii egy
tisztán OOP keretrendszer.

Mire jó a Yii?
--------------

A Yii egy általános webprogramozási keretrendszer, ami voltaképpen felhasználható
bármilyen webalkalmazás fejlesztéséhez. Mivel könnyűsúlyú (light-weighted) és
kifinomult gyorsítótárazási megoldásokat nyújt, kifejezetten alkalmas nagy forgalmú
alkalmazások, úgy mint portálok, fórumok, tartalomkezelők (CMS), e-kereskedelmi
rendszerek, stb. fejlesztésére.

A Yii összehasonlítva más keretrendszerekkel
--------------------------------------------

Mint a legtöbb PHP keretrendszer, a Yii egy MVC kertrendszer.

A Yii felülmúlja a többi a keretrendszert a következőkben: hatékony, képességekben
gazdag, és világosan dokumentált. A Yii a kezdektetől fogva komoly weblakalmazások
fejlesztésére lett tervezve. Nem egy projekt mellékterméke vagy netán harmadik féltől
származó kódok összefércelt változata, hanem a szerzők webalkalmazások fejlesztésében
és vizsgálatában szerzett tekintélyes tapasztalatának eredménye és a legnépszerűbb
webprogramozási keretrendszerek és alkalmazások tükröződése.

<div class="revision">$Id: quickstart.what-is-yii.txt 814 2009-03-10 18:00:11Z qiang.xue $</div>