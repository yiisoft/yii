Hva er Yee?
===========

Yee er et raskt og effektivt, komponent-basert PHP-rammeverk for 
utvikling av små og store webapplikasjoner. Rammeverket tilbyr maksimal
gjennbruk av kode og kan aksellerere og effektivisere utviklingsprosessen 
merkbart. Navnet Yee (uttales `Yee` eller `/ji:/`) står for *enkelt*, 
*effektivt* og *utvidbart*.

Systemkrav
----------

For å kjøre Yee-drevne webapplikasjoner trenger du en webserver som kjører
PHP 5.1.0 eller høyere.

Forståelse for objekt-orientert programmering (OOP) er viktig da Yee er et
rent objekt-orientert rammeverk.

Hva er Yee best til?
--------------------

Yee er et generisk rammeverk for webutvikling som i utgangspunktet kan
brukes til alle typer webapplikasjoner. Siden rammeverket er krever lite
ressurser og er utstyrt med sofistikerte caching løsninger er det spesielt
egnet for applikasjoner med høy trafikk - som for eksempel portaler, forum,
publiseringssystemer (CMS), nettbutikker osv.

Hvordan er Yee sammenlignet med andre rammeverk?
------------------------------------------------

Som de fleste andre PHP-rammeverk er Yee et MVC rammeverk.

Yee skiller seg fra andre PHP-rammeverk ved at det er effektivt, rik på 
funksjonalitet og godt dokumentert. Yee er fra starten av tilpasset 
de som jobber med utvikling av webapplikasjoner til daglig. Det er ikke et
biprodukt av et prosjekt eller en sammenslåing av tredjepartsarbeid. Det
er resultatet av utviklernes solide erfaring med webutvikling i tillegg
til utforskning og refleksjoner rundt de mest populære rammeverkene for
webutvikling.

<div class="revision">$Id: quickstart.what-is-yee.txt 814 2009-03-10 18:00:11Z qiang.xue $</div>
